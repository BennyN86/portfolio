# Uge 43 - GDPR

GDPR står for "General Data Protection Regulation" og er på dansk også kendt som databeskyttelsesforordningen. GDPR er EU-reglerne for databeskyttelse og gælder bl.a., når private virksomheder behandler oplysninger om personer (personoplysninger).

Alle danskere har som EU-borgere en række rettigheder i GDPR. Det betyder konkret, at når du som en privat virksomhed "behandler personoplysninger" om andre – dvs. indsamler, registrerer, videregiver eller sletter personoplysninger om f.eks. dine kunder eller ansatte – skal du overholde GDPR. 

Forordningen kan læses i sin orignale form her: [Databeskyttelsesforordningen](https://eur-lex.europa.eu/legal-content/DA/TXT/PDF/?uri=CELEX:32016R0679&from=DA)

Men det kan anbefales at bruge GDPR.DK for et bedre overblik: [https://gdpr.dk/databeskyttelsesforordningen/](https://gdpr.dk/databeskyttelsesforordningen/)

Forordningen trådte i kraft den 24. maj 2016 og har været gældende siden den 25. maj 2018.  
Den består af 11 kapitler og 99 artikler, fordelt som følger:

| Kapitel    | Artikel | Beskrivelse |
| ---------- | ------- | ----------- |
| Kapitel 1: Generelle bestemmelser | Artikel 1-4 | Introducerer formålet og anvendelsesområdet for GDPR. |
| Kapitel 2: Principper| Artikel 5-11 | Fastlægger de grundlæggende principper for behandling af personoplysninger. |
| Kapitel 3: De registreredes rettigheder | Artikel 12-23 | Beskriver de rettigheder, som enkeltpersoner har over deres data. |
| Kapitel 4: Dataansvarlig og databehandler | Artikel 24-43 | Definerer roller og ansvar for dem, der behandler personoplysninger. |
| Kapitel 5: Overførsler af personoplysninger til tredjelande eller internationale organisationer | Artikel 44-50 | Regulerer, hvordan data kan overføres uden for EU. |
| Kapitel 6: Uafhængige tilsynsmyndigheder | Artikel 51-59 | Etablerer nationale tilsynsmyndigheder og deres beføjelser. |
| Kapitel 7: Samarbejde og sammenhæng | Artikel 60-76 | Beskriver samarbejdet mellem tilsynsmyndighederne i EU. |
| Kapitel 8: Retsmidler, ansvar og sanktioner | Artikel 77-84 | Angiver de juridiske konsekvenser ved overtrædelse af GDPR. |
| Kapitel 9: Bestemmelser vedrørende specifikke behandlingssituationer | Artikel 85-91 | Indeholder særlige regler for visse typer databehandling. |
| Kapitel 10: Delegerede retsakter og gennemførelses-foranstaltninger | Artikel 92-93 | Beskriver procedurer for vedtagelse af yderligere regler. |
| Kapitel 11: Afsluttende bestemmelser | Artikel 94-99 | Indeholder afsluttende bestemmelser og overgangsbestemmelser. |

### Spørgsmål fra Undervisningen


Herunder følger spørgsmål fra undervisningnen sammen med gruppens besvarelse:

* Hvilket territorialt anvendelsesområde har GDPR?
>**Artikel 3:**  
>Reglerne gælder i hele EU: Alle virksomheder og organisationer i EU skal følge GDPR.  
>Reglerne gælder også uden for EU: Hvis en virksomhed uden for EU arbejder med oplysninger om folk i EU, skal de også følge GDPR.

* Hvilke rettigheder har de registrerede i persondataforordningen?
>**Artikel 13 - 22:**  
Under GDPR har de registrerede flere vigtige rettigheder. De har ret til at blive informeret om indsamling og brug af deres data, information om, hvordan de behandles, samt ret til at få urigtige eller ufuldstændige data rettet.   
>De kan også få deres data slettet under visse omstændigheder, begrænse behandlingen af deres data, og modtage deres data i et struktureret, almindeligt anvendt og maskinlæsbart format for at overføre dem til en anden dataansvarlig. 

* Hvad er en dataansvarlig ifølge GDPR?
>**Artikel 24:**  
Den dataansvarlige er ansvarlig for at sikre, at personoplysninger behandles i overensstemmelse med GDPR. De skal kunne påvise, at de følger reglerne og træffer passende tekniske og organisatoriske foranstaltninger.

* Hvad er en databehandler ifølge GDPR?
>Person der behandler data efter instruks fra den dataansvarlige.

* Hvad menes med ansvarlighed? (Artikel 5 - ansvarlighedsprincippet)
>Oplysninger skal behandles lovligt i form af at lovgivningen skal overholdes. Derudover skal oplysningerne også behandles ansvarligt - at oplysningerne skal være beskyttet og ikke nemt tilgængelige. 

* Hvad menes med tilstrækkelighed? (proportionalitetsprincippet - Artikel 5)
>At man kun behandler relevante data begrænset til formålet.
Dataen skal være ajourført - hele tiden opdateret og slettes(eller anonymiseres) når den ikke skal anvendes længere.

* Hvad menes med passende foranstaltninger? (både organisatorisk og teknisk)
>"Passende foranstaltninger" i GDPR henviser til de handlinger og mekanismer, der skal implementeres af en dataansvarlig eller databehandler for at beskytte personoplysninger. Foranstaltningerne skal sikre, at data behandles sikkert og i overensstemmelse med GDPR, og de omfatter både tekniske og organisatoriske aspekter. Hvad der anses for passende, afhænger af den specifikke kontekst, såsom arten af de personoplysninger, der behandles, og de risici, der er forbundet med behandlingen.

* Indsigt (hvad menes der med det?)
>**Artikel 15:**  
At man som borger har ret til at få oplyst hvilke data der behandles hos en konkret virksomhed eller myndighed, samt at få dem rettet eller slettet ved at trække samtykke tilbage.  
>Særlige undtagelser gælder dog(f.eks. efterretningstjenester).

* Dataetik og GDPR, hvordan hænger det sammen? (Se link nederst i øvelsen)
>GDPR lovgivningen overholder ikke nødvendigvis dataetiske overvejelser. Dataetik er et separat emne, som kan blive ret langhåret. 

* Brud på persondatasikkerheden. Hvornår er der sket et brud?
>Et brud på persondatasikkerheden sker, når der er en hændelse, der fører til hændelig eller ulovlig tilintetgørelse, tab, ændring, uautoriseret videregivelse af eller adgang til personoplysninger, der er transmitteret, opbevaret eller på anden måde behandlet

* Brud på persondatasikkerheden. Hvornår skal det indberettes til myndighederne?
>Et brud på persondatasikkerheden skal indberettes til Datatilsynet inden for 72 timer efter, at den dataansvarlige er blevet bekendt med bruddet. Dette gælder, medmindre det er usandsynligt, at bruddet indebærer en risiko for fysiske personers rettigheder eller frihedsrettigheder.

* Brud på persondatasikkerheden. Hvornår skal de registrerede underrettes?
>Når det indebærer høj risiko for personernes rettigheder. 
