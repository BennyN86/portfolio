## **Indhold**

Etik og principper for it-sikkerhed samt introduktion til principper og begreber inden for it-sikkerhed. Den studerende får en forståelse for grundlæggende principper og antagelser i it-sikkerhedsarbejde, og introduceres til etiske og politiske aspekter af samme.

## **Læringsmål for It-Governance**
#### **Viden**
Den studerende har viden om og forståelse for:

* Videregående it-governance
* Principper indenfor it-sikkerhed
* Risikoanalyse
* Standarder og organisationer i sikkerhedsarbejdet
* Trusler og trusselsbilledet
* Operationelle overvejelser for it-sikkerhed
* Sikkerhedspolitikker og -procedurer (Business Continuity and Disaster Recovery).

#### **Færdigheder**
Den studerende kan:

* Foretage risikovurdering af mindre systemer/virksomheder, herunder datasikkerhed
* Vurdere hvilke sikkerhedsprincipper, der skal anvendes i forhold til en given kontekst.

#### **Kompetencer**
Den studerende kan:

* Håndtere analyser om, hvilke sikkerhedstrusler der aktuelt skal behandles i et konkret IT-system.

## ECTS-omfang
Fagelementerne IT-Governance og Videregående IT-Governance har tilsammen et omfang på 10 ECTS-point.
