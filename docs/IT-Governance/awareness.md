# Awareness

Awareness handler om at forstå de forskellige typer af cybertrusler, der kan true organisationens IT-sikkerhed. Eksempler inkluderer phishing, ransomware og insidertrusler.  

For ikke-tekniske medarbejdere kan det dreje sig om at genkende mistænkelige links i mails, forstå procedurer for straksoverførsler eller lære om god password-sikkerhed.  

Formålet er at skabe en arbejdskultur, hvor IT-sikkerhed er en fælles prioritet, og hvor alle medarbejdere tager ansvar for at beskytte organisationens data og systemer. IT-sikkerhed er ikke kun IT-afdelingens ansvar, men kræver engagement fra hele organisationen.  

Gennem løbende træning og uddannelse holdes medarbejderne opdateret om potentielle risici.  

### Trusselsbilledet  

Cyberangreb udnytter ofte medarbejdernes tillid, travlhed eller manglende tekniske viden. Awareness og træning er derfor afgørende.  

#### Phishing  
- Generelle, brede angreb designet til at narre mange modtagere.  
- Angribere sender falske e-mails, der ligner beskeder fra velkendte kilder som banker eller IT-afdelingen.  
- Formålet er at få adgang til loginoplysninger, finansielle data eller narre modtageren til at klikke på ondsindede links.  

#### Spearphishing  
- Målrettede phishing-angreb, hvor angriberen researcher og tilpasser beskeden til en specifik person eller organisation.  
- Kan bruge information fra sociale medier for at øge troværdigheden.  
- Typisk rettet mod personer med adgang til følsomme data.  

Eksempel: En regnskabsmedarbejder modtager en e-mail fra virksomhedens "CEO", der anmoder om en hurtig overførsel til en ny leverandør. E-mailen er personliggjort og nævner specifikke projekter for at virke troværdig.  

#### Smishing  
- Phishing via SMS-beskeder.  
- Indholdet spiller ofte på pres eller hast, fx "Din konto er kompromitteret – klik her for at sikre den."  
- Risikoen er, at brugeren klikker på ondsindede links eller downloader malware til mobilen.  

Eksempel: En medarbejder modtager en SMS fra en "bank", der beder om at bekræfte loginoplysninger via et link, som leder til en falsk netbank-side.  

#### Vishing  
- Phishing via telefonopkald.  
- Angribere udgiver sig ofte for at være fra IT-support, banker eller andre autoriteter.  
- Formålet er at få adgang til loginoplysninger, overtale til betalinger eller installere software, som giver angriberen adgang til systemer.  

Eksempel: Kort efter en phishing-SMS ringer en person, der udgiver sig for at være fra banken, og beder medarbejderen downloade en fjernadgangssoftware. Softwaren giver angriberen fuld kontrol over computeren.  

### Awareness-træning  

Træning skal være forståelig og relevant for medarbejderne og tage udgangspunkt i deres daglige opgaver.  

Effektive tiltag kan være:  
- Workshops om aktuelle trusler som phishing, social engineering og brug af stærke adgangskoder.  
- Klare procedurer for, hvad medarbejdere skal gøre, hvis de kommer til at klikke på noget mistænkeligt.  
- Gamification-elementer som quizzer eller konkurrencer med præmier.  
- Simulerede phishing-angreb for at teste og forbedre medarbejdernes reaktionsevne.  

### Ledelsens rolle  

Awareness fungerer ikke uden opbakning fra ledelsen. Ledelsen skal aktivt deltage i sikkerhedsinitiativer og vise, at IT-sikkerhed er en prioritet for hele organisationen. Dette giver mandat til sikkerhedskonsulenterne og understreger, at alle skal tage awareness seriøst.  

### Kontinuerlig indsats  

Awareness er ikke en engangsøvelse, men kræver kontinuerlig træning, opfølgning og opdatering af viden om nye trusler.  

- Regelmæssig måling af medarbejdernes forståelse og reaktionsevne.  
- Skabelse af en tryg kultur, hvor medarbejdere kan rapportere mistænkelig adfærd uden frygt for repressalier.  
- Fokus på samarbejde og ansvar frem for skyld og straf.  
- Awareness-træning bør være en integreret del af onboarding-processen for nye medarbejdere.  

### Gode vaner og sikkerhedskultur  

Effektiv awareness engagerer og informerer hele organisationen om trusler og vigtigheden af gode sikkerhedsvaner.  

- Procedurer og politikker skal være enkle og intuitive, så medarbejdere nemt kan følge dem.  
- Prioritering af ressourcer og aktiv deltagelse fra ledelsen viser, at IT-sikkerhed er en fælles prioritet.  
- Awareness fungerer bedst, når det bliver en integreret del af virksomhedens kultur og ikke kun en enkeltstående aktivitet.  
